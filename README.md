Nola marraztu Euskal Herriko mapa Google maps-en gainean APIaren 3. bertsioarekin
---------------------------------------------------------------------------------

Ahotsak.com eta Codesyntax-ek Google Maps-en gainean Euskal Herriaren mugak (eta Euskal Herriko lurraldeenak) marraztea lortu zuten APIaren 2. bertsioa erabiliz eta Creative Commons BY-SA lizentziapean erabilgarri jarri zuten.

Google Maps-en APIaren 2. bertsioa zaharkitutzat zuen Googlek 2010ean (deprecated) eta 2013ko maiatzaren 19tik aurrera ez zuela funtzionatuko jakinarazi zuten.

Azkenean epea 2013ko azaroaren 19ra luzatu dute. Data horretatik aurrera APIaren 2. bertsioarekin funtziona dezan egokitutako 3. bertsioa zerbitzatuko zaie API zaharra erabiltzea eskatzen duten aplikazioei.

Aplikazioa sinpleenek funtzionatzen jarraituko dutela espero duten arren eguneratzea gomendatzen dute.

Kode-biltegi honetan Euskal Herriko mapa Google maps-en gainean APIaren 3. bertsioarekin nola marraztu azaltzen duen adibide bat aurkituko duzu.
